## Hvor lang skal min fremlæggelse være?

- 1 person: 20 minutter
- 2 personer: 30 minutter
- 3 personer: 40 minutter

Her kan du se gode råd omkring fremlæggelse og hvad du evt. kan overveje:
[Bedømmelse af projektopgaven](https://emu.dk/grundskole/dansk/projektopgaven/fremlaeggelse-og-bedoemmelse)

---

### Din fremlæggelse kan forløbe sådan

- Forklar hvad emnet er, og hvorfor du har valgt det. Fortæl hvilken problemstilling du har arbejdet ud fra.
- Fortæl hvordan din fremlæggelse vil forløbe – fx ved at vise en disposition for fremlæggelsen.
- Gennemgå de forskellige pointer i dit oplæg og inddrag produktet.
- Afslut med en konklusion og en perspektivering. Her samler du op på, hvad du har været omkring i fremlæggelsen. Du konkluderer også på spørgsmålene i problemstillingen.

### Tips og tricks til en god fremlæggelse

- Vær bevidst om, at du skal formidle et budskab til en målgruppe, nemlig dine klassekammerater.
- Vær velforberedt: øv dig, så du ikke skal læse op af et manuskript men kan fortælle frit ud fra nogle stikord.
- Kig på tilhørerne – skab øjenkontakt og tænk på dit kropssprog.
- Tal højt og tydeligt.
- Sørg for at alle i gruppen deltager på lige fod. I skal have nogenlunde lige stor tale tid. Respekter hinandens taletid og lad være med at afbryde hinanden.

“*Fremlæggelserne bør ikke afsluttes med en spørgerunde i klassen, da eleverne ikke skal forsvare deres arbejde overfor kammeraterne.*” - [emn.du](https://emu.dk/grundskole/dansk/projektopgaven/fremlaeggelse-og-bedoemmelse)
