# Kildekritik og kildeformer

Nedenstående tjekliste indeholder nogle spørgsmål, som kan bruges til en første vurdering af de kilder, du har fundet. Det gælder både trykt materiale og oplysninger fundet på nettet.

1. **Hvem står bag?**
    
    Kan man se, hvem der står bag websiden?
    Er det en enkeltperson, en organisation, et firma, en institution?
    Hvem er forfatteren til teksten? Hvad er forfatterens baggrund?
    
    Er der en e-mail adresse eller en kontaktadresse til ophavet?
    
2. **Hvilken kvalitet har materialet?**
    
    Hvad er det faglige niveau?
    Er oplysningerne dokumenterede i form af referencer eller andet?
    Er der andre kilder, der siger det samme?
    Er det grundige informationer?
    Er det opdaterede informationer ? – Hvor gammel er artiklen/bogen/netsiden?
    
3. **Hvad er hensigten med materialet?**
    
    Ligger der særlige interesser bag den person/organisation, som har skrevet materialet?
    Hvilke interesser kan styre deres udvælgelse og vinkling af materialet?
    
4. **Hvem er målgruppen?**
    
    Er det en ’bred’ fremstilling – eller er den meget specifik?
    Er det en akademisk tilgang – eller er det en mere populærvidenskabelig?
    

![Benyt evt. billedet ovenfor til hjælp med at finde forskelligartede kilder](https://github.com/AleksHolland84/Projektopgave2022/blob/main/images/Plakat_Proeven_i_kulturfagene_kilder.jpg?raw=true)

Benyt evt. billedet ovenfor til hjælp med at finde forskelligartede kilder

# Kildehenvisning

Hver gang I skriver et direkte citerer eller en paragraf med inspiration andet sted fra, skal I leve en hildehenvisning - uanset om det fra en bog, en avis, et magasin, en hjemmeside eller andet medie.
Altså - Hver gang I skriver noget ud fra noget andet, skal der være en kildehenvisning- også selvom I henviser til noget I selv har skrevet.

**Formålet med kildehenvisninger er:**

- At kreditere de personer, som står bag de anvendte værker.
- At dokumentere at I har videnskabeligt belæg for jeres arbejde.
- At gøre det muligt for læseren at skaffe værkerne og undersøge, om
han/hun ville være kommet frem til de samme konklusioner, som jer, ud
fra det samme grundlag.

Det kan trække voldsomt ned på dine opgaver, hvis dine kildehenvisninger og litteraturliste ikke er i orden. Gode kildehenvisninger er nemlig dokumentation for, hvor du har din viden 
fra, så dine lærere kan se det. Oplyser du ikke dine kilder, kan det blive opfattet som plagiat.

### Hvordan henviser du til kilde

Når du kun bruger en kilde til at redegøre for faktuel baggrundsviden, så vil det ofte være tilstrækkeligt at henvise til hele kilden, f.eks. (Erickson, 2008). Men hvis du henviser til specifikke 
holdninger, vurderinger eller analyser i en kilde, så er det godt at få sidetallet med.

**Eksempel**

Erickson beskriver de oprindelige hackere som artister, som fandt elegance i den konventionelle tøre matematik. Her bekskriver han, hvordan de så programmering som en form for artistisk og 
kunstnerisk udtryk:

> *"The original hackers found splendor and elegance in the conventionally dry sciences of math and electronics. They saw programming as a form of artistic expression and the computer as an instrument of that art. (Erickson, 2008, s. 2)"*
> 

Dette er dog ikke et nyt fænomen. Pythagorane i det gamle Grækenland, havde en lignende etisk og subkulturel tilgang til matematik.

### Kildehenvisning i din opgave

Der er flere måder at henvise til din kilde i opgaven på. Det er ikke afgørende, hvilken måde du benytter, men du skal bruge den samme metode igennem hele din opgave. Du kan bruge **paranteser** med henvisninger, som du sætter ind i din egen tekst - som ses i eksemplet før.
Eller du kan lave henvisninger i fodnoter - vist nederst på siden. Dog skal du i direkte citater henvise med kilden i parantes.

Udover måden du sætter kilden ind i opgaven, findes der også systemer til, hvordan du skriver kilden ind. Vi har besluttet, at vi vil bruge APA systemet, som ofte bliver brugt i humaniore og 
samfundsvidenskab.

*Her kan du se, hvordan du indsætter en kilde i Microsoft Word*

![[Her er link til Youtube viedeoen](https://youtu.be/wAwoikP41Rc)](https://github.com/AleksHolland84/Projektopgave2022/raw/main/images/guide_1.0.png)

[Her er link til Youtube viedeoen](https://youtu.be/wAwoikP41Rc)

## Eksempel på opsætning med kilder i fodnote

![https://github.com/AleksHolland84/Projektopgave2022/raw/main/images/Eksempel_1.1.png](https://github.com/AleksHolland84/Projektopgave2022/raw/main/images/Eksempel_1.1.png)

## Eksempel på opsætning af referenceliste/bibliografi

![https://github.com/AleksHolland84/Projektopgave2022/raw/main/images/Eksempel_1.2.png](https://github.com/AleksHolland84/Projektopgave2022/raw/main/images/Eksempel_1.2.png)
