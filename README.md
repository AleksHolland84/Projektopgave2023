# Projektopgave2022
Samling af dokumenter til Projektugen 2022

# Table of Contents
1. [Projektopgave](#projektopgave)
    1. [Hvad er en projektopgave?](#hvad-er-en-projektopgave)
    2. [Gode spørgsmål](#gode-spørgsmål)
        1. [Spørgsmålstyper](#spørgsmålstyper)
        2. [De 4 spørgsmålstyper](#de-fire-spørgsmålstyper)
2. [Opgavens indhold](#opgavens-indhold)
3. [Kildehenvisning](#kildehenvisning)
    1. [Hvordan henviser du til kilder](#hvordan-henviser-du-til-kilder)
    2. [Kildehenvisning i din opgave](#kildehenvisning-i-din-opgave)
4. [Layout eksempler](#layout-eksempler)
    1. [Eksempel på opsætning af forside, indholdsfortegnelse og indledning](#eksempel-på-opsætning-af-forside-indholdsfortegnelse-og-indledning)
    2. [Eksempel på opsætning med kilder i fodnote](#eksempel-på-opsætning-med-kilder-i-fodnote)
    3. [Eksempel på opsætning af referenceliste/bibliografi](#eksempel-på-opsætning-af-referencelistebibliografi)

    
 ___________________________________________________________________________________________________________________________________________________________________


I løbet af 7. klasse skal I gennemføre en projektopgave. 
I projektopgaven skal I arbejde med at:

    - undersøge og finde informationer om overemne.
    - vælge et område (underemne), som I vil gå i dybden med og undersøge nærmere.
    - stille gode spørgsmål til det, I undersøger.
    - afgrænse en problemstilling, som danner grundlag for jeres undersøgelse.
    - udvælge de informationer, som er væsentlige for jeres undersøgelse.
    - svare og kommentere på de spørgsmål, I har stillet jer selv.
    - forberede og udføre en fremlæggelse.


## Hvad er en projektopgave?
En projektopgave er ikke en emneopgave, men en opgave hvor du undersøger og fordyber dig i et problem; Et problem som ikke har én løsning eller et "nemt" svar, som kun behøves besvares med fakta. I projektopgaven skal I arbejde på tværs af skolens fag og emner. Kort fortalt betyder det, at I bruger viden, arbejdsformer og metoder fra flere af skolens fag. 

Projektet kan udarbejdes på baggrund af en *opgaverformulering*. Opgaveformuleringen er udformet på baggrund af en *problemstilling* og en såkaldt *problemformulering*

problemstilling -->  problemformulering --> opgaveformulering


#### Opgaveformuleringen tager udgangspunkt i en problemstilling
"Problemet" skal du tænke som noget der kalder på en 'faglig undren' - Noget man fx kan spørge *hvorfor er det egentlig sådan?*. Eller *hvordan hængder det egentlig sammen?* - Altså noget der fordre et relevant og fagligt svar.
Problemstillingerne bliver altså konstrueret ud fra de fire spørgsmålstyper - spørgsmål, en undren, omkring det underemne I har valgt ([De 4 spørgsmålstyper](#de-fire-spørgsmålstyper))


#### Hvad er en problemformulering?
Problemformuleringer adskiller sig fra problemstillinger. Kort sagt, fokuserer problemformuleringen din problemstilling på det du egentlig vil undersøge. En problemstilling er ofte bred og rummer flere ting at undersøge - det skal problemformuleringen snævre ind. Den skal gøre din undersøgelse mere specefik, afgrænse- og fokuser dig. 

En problemformulering består ofte at ét hovedspørgsmål til problemet, som skal besvares i opgaven. Dertil skal der også formuleres 2-5 unerspørgsmål, som leder direkte til et samlet svar på hovedspørgsmålet. Altså, hoved- og underspørgsmål skal hænge sammen. 


##### Eksempler på problemformuleringer
      Hvordan bruges holger Danske-figuren i føste halvdel af 1800-tallets Danmark?
      Hvordan udviklede nationalfølelsen sig i Danmark i 1800-tallets forste halvdel 
      og hvordan kom den til udtryk?
 
 

## Gode spørgsmål

En god projektopgave bygger på gode spørgsmål. De gode spørgsmål leder dig på vej, og hjælper dig med at afgrænse problemet, men giver også mulighed for fordybelse og undren.

### Spørgsmålstyper
Kvaliteten af spørgsmålene bunder i måden man stiller sit spørgsmål på  det har betydning for, hvordan man finder svaret, og derved hvilket svar man får.

Nogle spørgsmål er *faktaspørgsmål* som giver specifikke svar på¨enkle spørgsmål.
Andre spørgsmål ligger op til *forklaring og forståelse* som kan diskuteres og som kan have betydning for, hvordan man ser problemet og fra hvilken vinkel.
Dertil kommer også *holdnings- og vurderingsspørgsmål* som giver mulighed for at beskrive hvordan du forholder dig til problemet og hvilken betydning det har for dig og andre - her er der også mulighed for at perspektiverer. 
Dertil kan man bygge *handlingsspørgsmål* på. Her kan du beskrive eventuelle løsningsforslag, tydeliggøre den adfærd der leder frem til problemet osv.

Følg evt. Gyldendals vejledning til "Problemstilling"     
     
![Problemstilling-Gyldendal](https://github.com/AleksHolland84/Projektopgave2022/blob/main/ressourcer/Plakat_Proeven_i_kulturfagene_problemstilling.jpg?raw=true)


### De fire spørgsmålstyper


|**Spørgsmål**|**Eksempel**|
|-------------------------|--------------------------------|
|Videns- og faktaspørgsmål| *Hvad* er det arabiske forår? |
|                         | *Hvem* deltog i Det arabiske foråt? |
|                         | *Hvor* fandet Det arabiske forår sted? |
|                         |*Hvornår* foregik Det arabiske forår?|
|Forklarings- og forståelsesspørgsmål|*Hvorfor* startede Det arabiske forår? |
||*Hvorfor* udviklede Det arabiske forår sig til en hel revolution?|
||*Hvorfor* fik Det arabiske forår så stor betydning?|
||*Hvordan* reagerede omverdenen på Det arabiske forår?|
||*Hvilken* rolle spillede de sociale medier for Det arabiske forår?|
|Holdnings- og vurderingsspørgsmål|*Burde* Det arabiske forår være blevet stoppet? |
||*Er* det i orden, at mennesker i forskellige dele af verden lever under forskellige styreformer? |
||*Er* der forskel på, hvordan menneskerettigheder forvaltes i forskellige dele af verden? |
||*Kunne* der opstå tilsvarende situationer i Danmark, som man oplevede under Det arabiske forår? |
|Handlingsspørgsmål|*Hvad* kan vi/jeg/man gøre for i fremtiden at sikre, at den type situationer ikke opstår?|
||*Hvad* skal der til for at sikre, at mennesker i forskellige dele af verden oplever retfærdighed?|
||*Hvordan* kan den vestlige verden være med til at støtte oprør imod diktatur?|

|**Spørgsmål**|**Eksempel**|
|-------------------------|--------------------------------|
|Videns- og faktaspørgsmål|*Hvad* er sociale medier?|
||*Hvem* kan bruge sociale medier?|
||*Hvor* bruger man sociale medier?|
||*Hvad* bruger man sociale medier til?|
||*Hvornår* opstod de sociale medier?|
|Forklarings- og forståelsesspørgsmål|*Hvorfor* fandt man på at lave sociale medier?|
||*Hvorfor* er de sociale medier så populære?|
||*Hvorfor* er sociale medier ikke lovlige i Kina?|
||*Hvordan* bruger bedsteforældregenerationen sociale medier?|
||*Hvilken* rolle spiller de sociale medier for vores daglige liv?|
||*Hvilke* sociale medier er mest udbredte?|
||*Er* der forskel på, hvilke sociale medier man bruger, når man er hhv. ung eller gammel?|
|Holdnings- og vurderingsspørgsmål|*Hvilken* rolle skal de sociale medier spiller i fremtiden? |
||*Bør* politikerne begrænse brug af sociale medier i skolen?|
||*Risikerer* vi, at de sociale medier ændrer på vores opfattelse af demokrati og ytringsfrihed?|
||*Skal* de voksne blande sig i, hvor meget børn bruger sociale medier?|
|Handlingsspørgsmål|*Hvad* kan vi/jeg/man gøre for at begrænse/øge brugen af sociale medier?|
||*Hvordan* kan man sikre, at de sociale medier ikke tager magten over mennesket?|
||*Hvordan* kan man påvirke hinanden til at bruge de sociale medier på en god måde?|


____________________________________________________________________________________________________________________________________________________________________

# Opgavens indhold

Opgaven skal som minimum indholde:
- Forside
- Abstract (Vi skal lige overveje om det er nødvendigt)
- Indholdsfortegnelse
- Selve opgaven (indledning, hoveddel, konklusion) [inkl. noter/henvisninger](https://github.com/AleksHolland84/Projektopgave/blob/main/Kilder.md)
- Litteraturliste
- Bilag

# Kildehenvisning
[Kildeliste på Gyldendal](https://cms-pm1.gyldendal.dk/en/Dansk/Indgange/forloeb/kursus_soegning/redskaber/lav_en_kildeliste.aspx)

Hver gang I skriver et direkte citerer eller en paragraf med inspiration andet sted fra, skal I leve en hildehenvisning - uanset om det fra en bog, en avis, et magasin, en hjemmeside eller andet medie.
Altså - Hver gang I skriver noget ud fra noget andet, skal der være en kildehenvisning- også selvom I henviser til noget I selv har skrevet. 

Formålet med kildehenvisninger er:
- At kreditere de personer, som står bag de anvendte værker.
- At dokumentere at I har videnskabeligt belæg for jeres arbejde.
- At gøre det muligt for læseren at skaffe værkerne og undersøge, om han/hun ville være kommet frem til de samme konklusioner, som jer, ud fra det samme grundlag.

Det kan trække voldsomt ned på dine opgaver, hvis dine kildehenvisninger og litteraturliste ikke er i orden. Gode kildehenvisninger er nemlig dokumentation for, hvor du har din viden fra, så dine lærere kan se det. Oplyser du ikke dine kilder, kan det blive opfattet som plagiat.


### Hvordan henviser du til kilde
Når du kun bruger en kilde til at redegøre for faktuel baggrundsviden, så vil det ofte være tilstrækkeligt at henvise til hele kilden, f.eks. (Erickson, 2008). Men hvis du henviser til specifikke holdninger, vurderinger eller analyser i en kilde, så er det godt at få sidetallet med. 

**Eksempel**

*Erickson beskriver de oprindelige hackere som artister, som fandt elegance i den konventionelle tøre matematik. Her beksriver han, hvordan de så programmering som en form for artistisk og kunstnerisk udtryk:*

    "The original hackers found splendor and elegance in the conventionally
    dry sciences of math and electronics. They saw programming as a form of
    artistic expression and the computer as an instrument of that art. (Erickson, 2008, s. 2)"

*Dette er dog ikke et nyt fænomen. Pythagorane i det gamle Grækenland, havde en lignende etisk og subkulturel tilgang til matematik.*

### Kildehenvisning i din opgave
Der er flere måder at henvise til din kilde i opgaven på. Det er ikke afgørende, hvilken måde du benytter, men du skal bruge den samme metode igennem hele din opgave. 
Du kan bruge **paranteser** med henvisninger, som du sætter ind i din egen tekst - som ses i eksemplet før. 
Eller du kan lave henvisninger i fodnoter - vist nederst på siden. Dog skal du i direkte citater henvise med kilden i parantes. 

Udover måden du sætter kilden ind i opgaven, findes der også systemer til, hvordan du skriver kilden ind. Vi har besluttet, at vi vil bruge APA systemet, som ofte bliver brugt i humaniore og samfundsvidenskab. 

*Her kan du se, hvordan du indsætter en kilde i Microsoft Word*
[![Se her hvordan du indsætter en kilde i MS Word](/images/guide_1.0.png)](https://www.youtube.com/watch?v=wAwoikP41Rc&feature=youtu.be)


# Layout eksempler

## Eksempel på opsætning af forside, indholdsfortegnelse og indledning

![Eksempel 1.0](/images/Eksempel_1.01.png)

## Eksempel på opsætning med kilder i fodnote

![Eksempel 1.0](/images/Eksempel_1.1.png)

## Eksempel på opsætning af referenceliste/bibliografi

![Eksempel 1.0](/images/Eksempel_1.2.png)

